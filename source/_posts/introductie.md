title: Introductie
date: 2015-06-21 21:00:00
---

Welkom op mijn blog.

Als je hier bent terecht gekomen, wil dat zeggen dat je geïnteresseerd bent in het brouwen van bier bij jou thuis. Geweldig!

### Even voorstellen

Ik ben Lieven Doclo, dertiger, en geïnteresseerd in bier sinds ik kennis mee gemaakt hebt. En dat was vrij laat naar hedendaagse normen, waardoor ik een totaal andere kijk op bier heb: ik probeer bier te zien als een kunstvorm, een ontdekking. Ik probeer graag nieuwe bieren uit en dat heeft me automatisch geleid tot het zelf brouwen van bier. Ik ben van totale beginneling die met bierkits uit blik brouwde geëvolueerd naar een all-grain brouwer en elke stap tussenin meegemaakt.

Ik zeg niet dat ik er goed in ben, maar ik weet ondertussen wat je allemaal kan fout doen en wat er werkt. Door mijn brede smaak (ik denk dat ik al om en bij de 400 verschillende bieren heb geproefd) en een dorst naar kennis denk ik dat ik met elke brouwsessie er beter in wordt.

### Wat kan je verwachten

Dit blog is vooral voor mensen die geïnteresseerd zijn in het brouwen van bier of meer willen weten hoe bier eigenlijk gebrouwen wordt. Je kan artikels verwachten over hoe je kan beginnen, welke manieren er zijn om bier thuis te brouwen, nu en dan eens een recept, maar vooral (hoop ik) kennis waarmee je later iets mee kan aanvangen.
